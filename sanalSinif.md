---
layaout: default
title: Sanal Sınıf
author: ozmen
---
# Sanal Sınıf Oluşturma, Silme ve Düzenleme

Yöneticiler dönem başında öğretim elemanlarının tüm derslerinin haftalık programlarını UZEP - Takvime veri aktarma yoluyla girerler. Öğretim elemanı UZEP'e girdiğinde **Takvim**de kendi derslerinin programını aylık/haftalık veya günlük ölçekte görür (Bkz. [Takvim](/takvim.html)). Zamanı yaklaşan sanal sınıflar takvime bağlı olarak öğretim elemanı tarafından oluşturulur ve vakti geldiğinde yürütülür. Eğer öğretim elemanı sanal sınıf oluşturmazsa veya oluşturmayı unutursa planlanan saatte canlı ders yapılamaz, öğrenciler derse katılamaz. O nedenle **Takvim**de tanımlı haftalık programa uygun sanal sınıf mutlaka öğretim elemanı tarafından belirlenen saaten önce oluşturulmalıdır.  

**Sanal sınıf oluşturma adımları:**
1. Ana sayfada menü üzerinden **Dersler** seçilir.
2. Panelde sanal sınıf eklenmek istenen ders seçilir (Örneğin Mat101 Matematik).
3. Açılan sayfada **Takvim** bölümünde **Düzenle** butonu tıklanır.
4. **Ders Takvimi** sayfasında, sağ üst köşede **Yeni Saat** butonu tıklanır.
5. Açılan sayfada:
- Dersi yürütecek kullanıcı olarak sizin adınız görünecektir, gerekirse sistemde tanımlı başka bir öğretim elemanı kullanıcı adı yazılabilir. Tanımlanan sanal sınıf değiştirilen öğretici ekranında görünecektir.
- Tekil oturum veya bir defada tekrar eden çoklu oturum tanımlamak mümkündür. Tek oturum tanımlanacaksa **Tek Saat**, çoklu oturum tanımlancaksa **Tekrarlı Saat** seçilir. 
- Sanal sınıf başlangıç tarihi ve saati girilir.
- Sanal sınıf bitiş tarih ve saati girilir.
- **Ekle** butonuna basılarak sanal sınıf tanımlanır.
6. Tanımlanan sanal sınıf aynı zamanda **Takvim**de görülür.

<br><img style="border:1px solid black" src="assets/images/yssinif.png"/> <br> 

Sanal sınıfı silme:
1. Ana sayfada menü üzerinden **Dersler** seçilir.
2. Panelde sanal sınıf eklenmek istenen ders seçilir (Örneğin Mat101 Matematik).
3. Açılan sayfada **Takvim** bölümünde **Düzenle** butonu tıklanır.
4. **Ders Takvimi** arayüzünden silinmek istenen sanal sınıf seçilir sağdaki silme butonu tıklanarak ders silinir. Silinen sanal sınıf geri alınamaz, hata yapıldıysa tekrar tanımlanmalıdır. Silinen sanal sınıf aynı zamanda **Takvim**den de kaldırılır.

<br><img style="border:1px solid black" src="assets/images/silme.png"/> <br> 

Sanal sınıf tarihini veya zamanını değiştirme:
1. Sanal sınıfın tarih ve saatinde değişiklik yapmak için yukarıda anlatıldığı gibi önce **Ders Takvimi** arayüzünden silinmesi gerekmektedir. 
2. Silinen sanal sınıf yeniden istenilen şekilde tanımlanır.

